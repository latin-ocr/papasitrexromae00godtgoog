ψ

cneus SECUNDUM. 27

seretur. Igitur persona aucta Principatu pontificali hujus·
modi, est immunis a jurisdictione alterius potestatis terrenae

Major cum pateat, probatur minor. Propter positivam,
licet indirectam, subjectionem potestatis civilis ad potesta·
tem Primatus, jus habet Romanus Pontifex tum prohibendi
Principibus saecularibus quaecumque noxia sorent Ecclesiae,
tum praecipiendi quaecumque necessaria vel maxime utilia
ipsi exstarent; potest enim solvere et ligare quidquid ad
Ecclesiae bonum regimen et christianae reipublicae rectam
ordinationem conducit.

Et quis non videt prodesse Ecclesiae et maxime quidem
expedire ipsi, ut non exerceatur legalis vis coactiva in Ro·
manum Pontificem ulla? Etenim:

1⁰ Non possumus quin saltem summopere dedecere latea-
mur ut v. g. Vicarius Christi, totiusque orbis catholici Pater,
auctoritate juris civilis in carcerem detrudatur, omni·
genisque poenis mulctetur;

2⁰ Hujusmodi dependentia maxime officeret existima·
doni, qua Christi Vicarius penes omnes gaudere debet;

3⁰ Quae subjectio idcirco vehementer noceret recto ac tran-
quillo regimini Ecclesiae.

“Quapropter licet naturae jus, supposita institutione
Primatus id absolute et primitivo praecepto non vetet, at
certe habita ratione dignitatis secundario praecepto illud ut
graviter inconveniens persuadet.

“ Jus itaque habet Pontifex, ratione auctoritatis suae supe·
rioris, quae est fastigium Primatus‚ impediendi quamcumque
vim legalem coactivam erga se ipsum, atque solvendi quam-
libet legem in se ipsum ab alio latam (¹) ”.

Quod egregie confirmatur ex doctrina Concilii Tridentini.
Testatur enim S. Synodus personarum ecclesiasticarum im-
munitatem constitutam esse ‘⁴ divina ordinatione (²) ''. lntet

1. Palmieri‚ Op. cit, thes. XXIV. - Suarez, Defensio fidei calla, lib. lV, c. ιν.
2. Sess. XXV, De Reform„ c. 20.

 

